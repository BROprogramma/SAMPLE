<h2>Inleiding</h2>
<section id='doel-en-doelgroep'>
  <h3>Doel en doelgroep</h3>
  <p>In de basisregistratie ondergrond (BRO) wordt een aantal typen gegevens geregistreerd, de
    <i>registratieobjecten</i>. Voor elk van deze registratieobjecten wordt er een <i>gegevenscatalogus</i> gepubliceerd.</p>
  <p>De catalogus is de gegevensdefinitie van een registratieobject en beschrijft welke gegevens over dit registratieobject
    in de BRO zijn opgeslagen. Het is bedoeld voor alle gebruikers van de BRO en moet duidelijk maken welke gegevens er in
    het systeem zitten. Aan data-leveranciers moet het vertellen welke gegevens in de basisregistratie ondergrond moeten
    komen, en aan data-afnemers welke gegevens zij in de basisregistratie ondergrond mogen verwachten. Het document is voor
    een breed publiek bedoeld, de informatie moet naast precies ook begrijpelijk zijn.</p>
</section>
<section id='samenhang-met-andere-documentatie'>
  <h3>Samenhang met andere documentatie</h3>
  <p>Voor ieder <i>registratieobject</i> worden de volgende beschrijvende documenten opgesteld:
    <ul>
      <li>de catalogus</li>
      <li>de handboeken voor inname en uitgifte</li>
      <li>de koppelvlakbeschrijvingen voor inname en uitgifte.</li>
    </ul>
  </p>
  <p>In de <i>catalogus</i> staan de definities van alle entiteiten en attributen van het registratieobject beschreven. Tevens
    zijn hierin een beschrijving van de kardinaliteit (het aantal keer dat de entiteit of het attribuut voorkomt), regels
    voor het gebruik en de waarden die toegestaan zijn voor de attributen te vinden. Tot slot wordt de samenhang tussen de
    entiteiten beschreven. De catalogus beschrijft dus de inhoud van de BRO en vormt de basis voor de andere beschrijvende
    documenten.</p>
  <p>Een <i>handboek</i> voor inname of uitgifte beschrijft het proces dat bij inname of uitgifte van gegevens wordt doorlopen.
    In een handboek worden ook de gegevens gedefinieerd die betrekking hebben op het proces van inname of uitgifte. Om te
    zien wat er aangeleverd moet worden of wat er uitgeleverd kan worden, heeft men de catalogus nodig.</p>
  <p>De <i>koppelvlakbeschrijvingen</i> zijn geschreven voor softwareontwikkelaars. Op basis van de twee vorige typen documenten
    staat hierin beschreven hoe het registratieobject en de bijbehorende transacties worden vertaald naar het technische
    koppelvlak dat is gerealiseerd door middel van webservices. De koppelvlakbeschrijving gaat dus in op de technische realisatie
    van de transacties waarbinnen het registratieobject wordt uitgewisseld.</p>
  <!--
      <p>Voor geotechnisch sondeeronderzoek is er nog een aanvullend document, de <i>handreiking
          voor conversie</i>. In die handreiking wordt inzichtelijk gemaakt hoe de informatie uit
        het GEF-CPT formaat naar IMBRO-XML moet worden omgezet. Het GEF-formaat is de thans in het
        werkveld gebruikte standaard voor uitwisseling, en IMBRO-XML is het formaat dat de BRO
        vraagt. Geotechnisch sondeeronderzoek kan ook via het BRO-innameloket worden aangeboden. De
        dataleverancier kan daar ook GEF-bestanden aanbieden. In de handreiking voor conversie wordt
        beschreven waaraan zoâ€™n GEF-bestand moet voldoen.</p>-->
  <p>Deze documenten hangen samen zoals hieronder afgebeeld.</p>
  <figure id='image001'><img src='media/image001.png' width='600' />
    <figcaption>Samenhang tussen documentatie
    </figcaption>
  </figure>
  <p>Naast deze documenten is er een document dat het systeem als geheel beschrijft met als titel <i>BRO-architectuur</i>. In
    dat document wordt het ontwerp en de algemene werking van de basisregistratie ondergrond beschreven. Het document
    <i>BRO-architectuur</i> is alleen nog in een eerste en prille versie beschikbaar.</p>
</section>
<!--<section id='leeswijzer'>
        <h3>Leeswijzer</h3>
        <p><a href='#inleiding'>Hoofdstuk 1</a> geeft het doel en de doelgroep, de samenhang met andere documenten en de versiehistorie van deze catalogus.</p>
        <p><a href='#algemene-kenmerken-en-begrippen'>Hoofdstuk 2</a> behandelt enkele algemene aspecten van het BRO-systeem en behandelt begrippen van algemene aard.</p>
        <p>Hoofdstuk 3 legt uit wat geotechnisch sondeeronderzoek is, wat de plaats is van het object in de gegevenssystematiek van de BRO en vertelt wat de benadering is geweest bij het opstellen van de gegevensdefinitie.</p>
        <p>Hoofdstuk 4 geeft de definitie van het registratieobject, van de delen waaruit het is opgebouwd, de entiteiten, en van de eigenschappen van die delen, de attributen.</p>
        <p>Hoofdstuk 5 ten slotte geeft de definitie van de codelijsten waarnaar in hoofdstuk 4 verwezen wordt.</p>
      </section>-->
<section id='contactinformatie'>
  <h3>Contactinformatie</h3>
  <p>Voor vragen, suggesties of opmerkingen over de inhoud van dit document kunt u direct contact opnemen met de auteur: info@dinoloket.nl
  </p>
</section>